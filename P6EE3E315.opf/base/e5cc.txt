chos lung pa chos grags pa'i rnam thar/

na mo gu ru we/ lung rtogs yon tan chos kyi dpal 'byor can/ /bstan 'dzin gtsug rgyan grags pa'i snyan pas khyab/ /thos bsam man ngag dpal gyis mngon par phyug /yon tan rgya
mtsho zab mo'i zhabs la 'dud// dpal ldan bla ma'i yon tan rgya mtsho las/ /chu thigs tsam zhig gus pas blangs nas ni/ gdul bya'i bsam pa bskang phyir 'dir bkod bya/ /dad
ldan rnams kyis gus pas spyi bor longs/ /dpal ldan bla ma dam pa chos grags dpal bzang po'i rnam par thar pa la gnyis te/ rigs dang 'brel ba dka' ba spyad pa dang / ting
nge 'dzin dang 'brel ba nyams su myong ba'i yon tan no/ /dang po ni/ 'khrungs pa'i yul shangs mda' e mar 'dzoms thang du/ gtsang 'gram pa'i dpon rgyud/ yab dpon dge bdun
yum phyug mo dpal mtsho gnyis kyi sras su chu pho 'brug gi lo la sku 'khrungs/ mtshan grags pa rgyal mtshan du btags/ sku nas gzhon nu la'ang chos kyi bya ba ma gtogs 'jig
rten gyi rnam g.yeng la thugs mi 'gro zhing / klog yig legs par mthar phyin par mdzad do/ / gnyis pa dka' ba spyad pa'i yon tan ni/shangs g.yas ru nyug ldang gi chos sde
chen por mkhan po so ston 'jigs med grags pa dpal bzang po dang / slob dpon 'jam dbyangs kun dga' sengge la rab tu byung nas mtshan grags pa dpal bzang por btags/ zhang
rgyal po dpal dang snar thang pa slob dpon skal ldan la phar phyin gsan nas mkhyen par mdzad/Full Ordinationsa skyar byon dgung lo nyer gcig pa chu pho byi ba'i lo khrums

kyi zla ba dbyar zla 'bring po'i mar ngo'i tshes brgyad kyi phyi dro dri ma bzhi cha grib tshad skyes bu gcig dang rkang pa gsum gyi dus su gdan sa chen po shing khang bla
brang du mkhan po don gyi slad du mtshan nas smos te chos rje rin po che thams cad mkhyen pa bsod nams rgyal mtshan dpal bzang po/ las kyi slob dpon skad gnyis smra ba'i
lotstsha ba byang chub rtse mo/ gsang ste ston pa'i slob dpon lung rigs man ngag kun gyi bdag po mkhas pa chos kyi bshes gnyen/ dus sgo ba slob dpon bsod nams dpal la sogs
pa dad pa'i dge 'dun mkhas shing btsun pa rnams kyi drung du bsnyen par rdzogs par mdzad/ grwa tshang gi phyogs ris dang / sde dang dgon pa 'dzin pa la sogs pa'i thugs
kyi spros pa bcad/ bya bral la thugs thag bcad nas bla ma gang bzang la chos dang gdams ngag bsam gyis mi khyab pa zhus thugs nyams su bzhes snyam pa thugs dgongs la 'khrungs/
chos rje bsod rgyal ba la smon 'jug sems bskyed/ skyid sdug lam 'khyer dang / chos phran 'ga' yar dang / phur pa sa lugs kyi dbang dang / brtag gnyis kyi bshad pa gsan/
saso ston 'jigs med grags pa la/ khro bo reg tshig gi dbang / rnam 'joms la sogs pa'i rjes gnang 'ga' re gsan/ brtag gnyis spyod 'jug gi bshad pa gsan zhing mkhyen par
mdzad/ 'dul ba lung sa skya pa'i bka' 'bum/ gzhan yang lung dang chos bka' 'ga' re gsan 'da'/bla ma bya bral ba bsod rin la rtsa ba'i

bla mar bzung nas rdo rje phreng ba/ bde mchog lu nag dril gsum/ sgrol ma lus dkyil lha bcu bdun ma la sogs pa'i sgrol ma'i bka' 'ga' re/ gshed dmar lha lnga/ mi g.yo bla med/
tshe dpag med grub rgyal ma/ bde mchog mkha' 'gro rgya mtsho/ kye rdor dgra nag 'jigs byed skor gsum/ 'khor chen tshogs bdag dmar chen cha lag dang bcas pa/ dzaM bha
la khro bo yum can gyis bskor ba/ gdugs dkar mi 'khrugs pa la sogs pa bka' dang rjes gnang che chung 'dres pa mang po gsan/ blo sbyong gi skor/ gcod zab don thugs snying
/ bdag thog gcig ma la sogs pa gcod kyi skor tshang zhing rgyas pa gsan nas thugs nyams su bzhes/ sbyor ba yan lag drug /mi g.yo ba'i chos drug /shangs pa'i chos skor/ gzhan
yang khrid dang lung mang po gsan zhing thugs nyams su bzhes/ slob dpon rin bzang la mngon pa gsan nas nyug gi chos sder mngon pa dang / phar phyin lo mang tshad gsungs/
shangs spong lha ba rtogs ldan rin rgyal zer ba'i grub thob chen po gcig byung ba chu bo sbugs su 'jug nus pa'i rnal 'byor pa de la pha dam pa'i zhi byed chos skor cha
lag dang bcas pa tshang bar gsan/ 'byag pa chos rje byams pa dpal la ni gu chos drug gi skor cha lag tshang ba chos skyong phyag drug pa'i chos skor cha lag /mdor na shangs
pa bka' brgyud kyi chos skor cha lag dang bcas pa lo bdun brgyad kyi bar du gsan zhing thugs nyams su bzhes/ bla ma khyung lhas pa dang lotstsha ba rin chen rnam rgyal/
bka' bzhi pa shes rab dpal bzang la bu ston rin po che nas brgyud pa'i yo

ga'i bka' lung gsang 'dus 'phags skor ye shes zhabs lugs/ jo bo'i lugs thugs rje chen po padma dra ba/ bde mchog lha lnga/ gsang 'dus lus dkyil tshe dpag med lha dgu ma gzungs
grwa lnga sogs bka' lung dpag tu med pa gsan/ bla ma tshul rgyal ba la gsang 'dus/ gnyis med rnam rgyal/ mahA mA ya la sogs pa gsang sngags kyi dbang bka' brgya lhag
pa gcig gsan/ bde chen pa bla ma chos kyi dpal la dus 'khor dbang bshad pa/ sbyor ba yan lag drug chos skor cha lag dang bcas pa gsan/chos rje kun bkras pa la sa skya pa'i
kye rdo rje'i dbang gi chu bo chen po dang / bdag med ma rdo rje mkha' 'gro la sogs pa'i dbang bka' gzhan yang 'ga' re dang / sa skya pa'i 'dod rgyal/ tshogs bdag la sogs
pa'i zab chos 'ga' re dang / rje btsun gong ma gsum gyi bka' 'bum/ gzhan yang lung dang rjes gnang mang du gsan/ bsam ldings pa bla ma chos dpal bzang po la yang dgon
pa'i ri chos skor cha lag tshang bar gsan/ sribs chung ba lce ston dbang phyug rdo rje la rdo rje gdan bzhi'i bka' lung tshang ma/ kye rdor rngog lugs dang chos skor tshang
ba ma lus mar 'gos kyi bka' lung tshang ma gsan/gnyeg phug pa mkhan chen bsod nams bzang po la rnam sras gsang sgrub mdung dmar can la sogs pa rnam sras kyi chos skor
tshang ma gsan/ skying mkhar ba bla ma 'jam dbyangs seng ge la gu ru chos dbang gi bka'

brgyad chos skor cha lag dang bcas pa gu ru'i dbang bka' sgrub skor tshang bar gsan/ snar thang mkhan chen grub pa shes rab la jo bo'i lam sgron rang 'grel bka' gdams pa'i
chos skor tshogs bdag chags pa rdo rje'i skor gsan/ snar thang byang chen pa'i bla ma dus zhabs rin chen rgyal mtshan la ras chung snyan rgyud kyi dbang bka' khrid bka' chos
skyong gi rjes gnang gtad rgya dang bcas pa'i chos skor rnams tshang bar gsan/ bla ma skal ldan pa la chos skyong phyag bzhi'i skor dang gzhan yang lung mang po gsan/
chos rje rgya ma ba la gtsang pa rgya ras kyi ro snyoms skor tshang ma seng ge sgra'i rjes gnang chos skor phal chen gyi lung la sogs pa chos bka' lung mang du gsan/ jo
nang pa rgyal sras chos dpal mgon la kri ya munytsa'i dbang dang rjes gnang sogs gsan/ bla ma kun seng ba la sgrol ma'i dbang dang rjes gnang sogs gsan/ bla ma seng ge dpal
ba la don zhags kyi rjes gnang dang chos skor/ gur mgon rnam rgyal/ sme brtsegs mi g.yo ba rnams kyi rjes gnang dang chos skor tshang ma gsan/ jo gdan chos lung tshogs
pa'i mkhan po mkhan chen nam mkha' rgyal mtshan pa la buddha shrI'i buddha pA li ta shes rab sgron ma nyi khri snang ba sogs lung mang po gsan/ me tri ba'i dbang brgya rtsa/
phag mo'i byin rlabs khrid sogs mang po phar yang phul/de'i gdan sa mkhan chen rin chen rgyal mtshan pa la lam 'bras dmar khrid chos skor tshang ma/ gsang 'dus kyi dbang
bka' khrid bka'/ gshed dmar bcu gsum ma/ gzhan yang dbang rjes gnang mang po dang / mdo mangs la sogs

pa'i lung mang po gsan/ pha dam pa'i zhi byed skor tshang ma/ ras chung snyan rgyud/ rin chos skor/ gzhan yang dbang rjes gnang man ngag lung zab mo mang po phar yang phul/
mos gus thun mong min pa mdzad/ chos lung gzhi'i mkhan po bsod rin pa la dus 'khor gyi dbang gis thog drangs pa'i bka' lung mang po gsan/ ras chung snyan rgyud sa skya pa'i
bka' 'bum sogs bka' lung mang po phar yang phul/ gnas rnying mkhan chen rin chen rgyal mtshan pa la sangs rgyas mnyam sbyor gyi bka' lung / rta mgrin yang gsang khros
pa'i bka' lung / zhi byed chos skor tshang ma/ gzhan yang bka' lung mang po gsan/ snyan rgyud ni gu rim lnga/ khrid bka' che chung 'ga' re/ dbang bka' rjes gnang che chung
'ga' re/ 'dul ba rgya cher 'grel la sogs pa mang po phar yang phul/ bla ma rin chen rgyal mtshan dpal ba la o rgyan bsnyen sgrub/ grub thob brgyad cu'i chos skor/ rnam
sras kyi chos skor/ 'jigs byed skyo lugs kyi skor/ gzhan yang dbang lung rjes gnang mang po gsan/ dbang bka' lung bka' mang po phar yang phul/ chos bka' lung bsam gyis mi
khyab pa gsan gda' na'ang / yi ge mangs pas 'dir ma bsdus pa lags so/ /gnyis pa ting nge 'dzin dang 'brel ba nyams su myong ba'i yon tan ni/bla ma bya bral ba la phyag
rgya chen po la sogs pa'i khrid bka' mang po zhus pas/ zhi gnas

brtan po thugs dam gyi nyams rtogs bzang po skyes pa dang / gcod skor gsan pas slongs tshad drag po byung dus thugs dam la rtse gcig tu bsgril bas tshar tshad yang dag pa byung
/ chos rje 'jag pa la khrid gsan pas mnal lam 'byong zhing / dbang thob pa byung pa dang / bla ma spo lha ba la zhi byed gsan dus thugs dam gyi rtogs pa 'khrungs pa
dang / bla ma rin chen rgyal mtshan pa la snyan rgyud gsan dus rtsa rlung gi yon tan thugs rgyud la skyes pa dang / 'jam dbyangs rin rgyal ba la lam 'bras/ gsang 'dus la
sogs khrid bka' gsan dus thugs dam gyi rtogs pa khyad par can thugs la 'khrungs pa dang / blo sbyong gsan pas byams snying rje byang chub kyi sems rgyud la mnga' ba la sogs
pa nang gi mngon par rtogs pa bsam gyis mi khyab pa yod pa 'dra na'ang / bsten yun thung bas ji lta ba bzhin zhu ba ma spobs/ bde mchog gshed dmar/ 'khor chen/ rdo rje
rnal 'byor ma rnams la thugs dam gyi gtso bor mdzad/ bsnyen pa dang sgrub pa mthar phyin par mdzad/ gzhan yang thugs dam gyi lha rnams la bsnyen sgrub bzhi rdzogs rgyun
du ma chag par mdzad/ mahA kA la phyag drug pa la thugs dam gyi mthil mdzad pas bka' bzhin phrin las bsgrub/ gnas chen zab phu lung du bye ma'i dka' thub mdzad/ gnyan khrod
'grims pas thugs dam gyi bogs phun sum tshogs pa brtan pa thob pa byung

gsungs/ sbubs kyi chu tshan la byon pas/ gzhi bdag gis chu 'phrul ston nas/ gtsang po skyil bas phyag phyi ba rnams chus nub ste 'chi ba 'dra zer ba'i dus su thugs dam la mnyam
par bzhag /gzhi bdag la bka' bsgo mdzad pas skad cig la rmi lam bzhin du sangs pa dang / gnam ri mo'i ko sar ko bsti byas lo re bzhin ko ba sdib khyad par lo gcig la
ko ba thengs bzhi sdib pa'i skabs su lha 'dre la bka' bsgo mdzad pas sri sangs/Founding sNye thang lha chen mosnesde pa dpon nam mkha' bzang pos lha sar gdanbdan drangs
dus gnyan mkhar nag gi mdun gyi brag gdong 'di la bde bar gshegs pa'i sku gzugs gcig bzhengs na sems can mang po la mthong thos dran reg gi yon tan phun sum tshogs pa yong
barpar 'dug gsungs pas/ lha 'dre gnyan dragssnyen grags nas de 'dra sus kyang nus pa med zer ba la/ nged kyis gtor ma dang bka' bsgobgo byas pas chog gsungs nas brag gdong
la stonbston pa bde bar gshegs pa'i sku gzugs khyad par can gcig bzhengs pas lha bris pa dang mgo lung pa lag g.yog sogs su la yang gnod 'tshemtshe spu tsam gcig med
par grub nas rab tu gnas pa mdzad sems can mang popo'i mthong thos dran reg gi phan yon bsam gyis mi khyab pa'i rten du bzhugs/ra ga brag tu sku mtshams la bzhugs

dus su/ yos lo la rong snye mo phyogs su sa g.yos chen po yong ba yang thugs dam gyi ltas la gzigs/ gzhan yang thugs dam gyi gsal snang la mang po yod pa 'dra na'ang nga la
mngon shes dang nus mthu gang yang med gsungs nas zhal lta mi 'byon/ nga'i rnam thar bslab gsum gyis ma gos pa dang / bla ma dge ba'i bshes gnyen phun sum tshogs pa mang
po la chos dang gdams ngag thob tshad zhus pa 'di yin/Settling in gTsangdbus phyogs su bla ma dge ba'i bshes gnyen mi chen mang po la chos dang gdams ngag zab cing rgya
che mang pos thugs rgyud tshim par mdzad nas gtsang phyogs na yar byon/ g.yas ru chos lung gi chos sde chen po'i gzims khang bde mchog tu chos gzhis phab nas bzhugs/ gzhis
kha ba dpon nam mkha' rgyal pos zhabs togrtog bsnyen bkurbskur phun sum tshogs pa sgrubs/bla ma dge ba'i bshes gnyen mkhas btsun bzang gsum 'dzoms pa mang po la chos dang
gdams ngag zab mo gang la gang 'dod gnang nas thugs rgyud tshim par mdzad nas shing pho stag gi lo hor zla gsum pa lcags po pho rta'i zla ba dus 'khor ba nag pa'i zla
ba skar ma gro zhun yod pa'i nyin bde bar gshegs pa'i tshul bstan/ ngo mtshar ba'i ltas khyad par mang du byung / sku gdung la zhu phul nas phyi rten nang rten chos lung
dgon

par bzhugs so//dpal ldan bla ma'i yon tan rgya mtsho las//chu thigs tsam zhig blangs nas bkod pa yis//dge bas mar gyur mkha' mnyam sems can rnams//dpal ldan bla ma'i zhabs
drung skye bar shog/dpal ldan bla ma'i zhabs drung skyes nas kyang //theg chen chos kyi dpal la spyod par shog /dpal ldan bla ma dam pa chos grags dpal bzang po'i rnam par
thar pa mdor bsdus pa 'di ni/ snyoms las pa kun dgas bris pa'o/ /dpal ldan bla ma dam pa khyed rang lta bur byin gyis rlobs shig zhus dag /shu bhaM// //

